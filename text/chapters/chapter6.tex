\chapter{Zaključak}
\label{ch:zakljucak}
Raspoznavanje rukom pisanih brojeva je problem koji je već značajno istražen i postoje mnogi pristupi koji nude razne
vrijednosti točnosti klasifikacije. Prije samog postupka klasifikacije potrebno je obraditi ulazne slike tako da se
provede binarizacija slike koja znatno olakšava iduće faze raspoznavanja znamenaka. Potrebno je posvetiti posebnu
pažnju na postupak segmentacije jer on značajno utječe na rezultate klasifikacije jer se greške kod segmentacije
propagiraju dalje kroz klasifikator. Stoga se preporučuje koristiti neki od algoritama strojnog učenja umjesto
determinističkog algoritma za segmentaciju. Za postupak klasifikacije potrebno je odabrati značajke koje dovoljno dobro
opisuju razlike među pojedinim brojevima. Čak i male sličnosti među značajkama dvije različite znamenke mogu prouzročiti
greške u klasifikaciji. Unaprijedna neuronska mreža pokazala se moćnim alatom strojnog učenja koji omogućuje učenje
gradijentnim spustom. Neuronska mreža korištena u ovom radu također nudi vjerojatnosnu interpretaciju izlaznih
vrijednosti klasifikacije, pa se stoga pomoću nje mogu sagraditi napredniji sustavi koji koriste izlaze neuronske mreže
kao povratnu informaciju pri postupku segmentacije. U tom slučaju se pri postupku segmentacije pokušava maksimizirati
vjerojatnost svake pojedine znamenke što će uzrokovati boje rezultate klasifikacije.
